{
  "hash": "f866afe4c701868a2194393c85de5c68c32ba0a7",
  "title": "burger κοτοπουλου με παρμεζανα",
  "image": "http://3.bp.blogspot.com/-LUyM4LGw_0w/VLpQbhNqXsI/AAAAAAAAH5c/xGyw4RnfZL8/s1600/burger%2B(9).JPG",
  "href": "http://laxtaristessyntages.blogspot.gr/2015/01/burger-kotopoulou-me-parmezana.html",
  "extension": "Chrome",
  "firstAdded": "2016-01-09T18:52:28.726000",
  "users": [
    null
  ],
  "keywords": [],
  "directions": [
    "0",
    "Φτιάχνουμε τα μπιφτέκια:",
    "Σε ένα μπολ βάζουμε όλα τα υλικά για τα μπιφτέκια και τα ζυμώνουμε πολύ καλά. Κατά προτίμηση φοράμε γάντι μιας χρήσης για να ζυμώσουμε τον κιμά, γιατί ο κιμάς κοτόπουλου κολλάει στα χέρια. Όταν έχουμε το μίγμα έτοιμο, στρώνουμε μια λαδόκολλα σε ένα ταψί φούρνου. Λαδώνουμε καλά τα χέρια μας, (αν φοράμε γάντι και σε αυτή τη διαδικασία, ακόμα καλύτερα) και πλάθουμε 8 μεγάλα μπιφτέκια τα οποία και πατικώνουμε με την παλάμη μας, ώστε να μην είναι φουσκωτά αλλά πλακέ. Αυτό θα βοηθήσει πολύ να σταθούν τα υλικά όταν συναρμολογούμε το μπέργκερ.",
    "Ψήνουμε τα μπιφτέκια σε προθερμασμένο φούρνο στους 180 βαθμούς για 30-40 λεπτά μέχρι να δούμε ότι έχουν ροδίσει. Κατά τη διάρκεια του ψησίματος τα γυρνάμε μια φορά.",
    "Φτιάχνουμε τη σος γιαουρτιού:",
    "Βάζουμε το μούλτι το τυρί κρέμα, το γιαούρτι, την παρμεζάνα και λίγο αλάτι. Τα χτυπάμε πολύ καλά να ομογενοποιηθούν. Δοκιμάζουμε και αν χρειάζεται κι άλλο αλάτι προσθέτουμε. Διατηρούμε τη σος στο ψυγείο.",
    "Συναρμολόγηση:",
    "Εχουμε όλα τα υλικά μπροστά μας. Ανοίγουμε τα ψωμάκια, βάζουμε ένα μπιφτέκι και ότι άλλο θέλουμε μέσα από τα υλικά που έχω προαναφέρει ή άλλα της αρεσκείας σας. Τέλος προσθέτουμε τη σος και κλείνουμε το μπέργκερ.",
    "Απολαμβάνουμε!!",
    "Καλή επιτυχία!!!!!!",
    "Tip:",
    "Μην φοβηθείτε την βρώμη στα μπιφτέκια. Τα κάνει αφράτα όσο δεν φαντάζεστε!!!! Είναι απείρως καλύτερα από αυτά με το ψωμί και φυσικά πολύ πιο υγιεινά. Αυτό ισχύει για τα μπιφτέκια κοτόπουλου αλλά και για τα μπιφτέκια από μοσχαρίσιο ή χοιρινό κιμά."
  ],
  "ingredients": [
    "0",
    "Υλικά για 8 μεγάλα μπιφτέκια κοτόπουλου:",
    "1) 1 κιλό κιμά κοτόπουλου από στήθος",
    "2) 2/3 φλιτζανιού παρμεζάνα τριμμένη",
    "3) 10 κοφτές κουταλιές της σούπας βρώμη",
    "4) ½ κουταλάκι του γλυκού σκόρδο αποξηραμένο, τριμμένο",
    "5) 1 μέτριο κρεμμύδι λιωμένο στο μούλτι",
    "6) 1 αυγό",
    "7) 1 κουταλάκι του γλυκού πάπρικα καπνιστή",
    "8) ¼ κουταλάκι γλυκού κουρκουμά",
    "9) ¼ κουταλάκι γλυκού κύμινο",
    "10) ¼ κουταλάκι γλυκού δενδρολίβανο αποξηραμένο ψιλοκομμένο",
    "11) ¼ κουταλάκι γλυκού τζίντζερ σκόνη",
    "12) 1 κουταλάκι γλυκού ρίγανη",
    "13) 1 κουταλάκι γλυκού θυμάρι",
    "14) 5 κουταλιές της σούπας ελαιόλαδο",
    "Υλικά για την σος:",
    "1) 200 γραμμάρια γιαούρτι στραγγιστό",
    "2) ½ φλιτζάνι παρμεζάνα τριμμένη",
    "3) 100 γραμμάρια τυρί κρέμα",
    "4) αλάτι",
    "Επιπλέον υλικά για τα μπέργκερ:",
    "1) 8 ψωμάκια για μπέργκερ",
    "2) 1 κρεμμύδι κομμένο σε ροδέλες",
    "3) 1 ντομάτα κομμένη σε ροδέλες",
    "4) 1 αβοκάντο κομμένο σε φέτες",
    "5) 8 φέτες από κίτρινο τυρί της αρεσκείας σας που λιώνει (πχ. κασέρι, μοτσαρέλα, γκούντα κλπ)"
  ],
  "__v": 1
}