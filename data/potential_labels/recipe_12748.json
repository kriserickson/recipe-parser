{
  "hash": "ffec7f3a22546bc399019b5825e332125ee681c3",
  "title": "Marmellata di limoni",
  "image": "http://www.giallozafferano.it/images/ricette/4/410/foto_hd/hd292x195.jpg",
  "href": "http://ricette.giallozafferano.it/Marmellata-di-limoni.html",
  "extension": "Chrome",
  "firstAdded": "2017-04-16T14:04:06.112000",
  "users": [
    null
  ],
  "ratings": [],
  "keywords": [],
  "directions": [
    "0",
    "Per preparare la marmellata di limoni, iniziate lavando i limoni sotto l’acqua corrente (, spazzolando bene la buccia. Usate i limoni di Sorrento non trattati, la loro polpa più dolce renderà la marmellata meno amara. Una volta lavati, asciugateli con un panno e poneteli su un tagliere. Quindi tagliateli a fette molto sottili (2) ed eliminate tutti i semini (3).",
    "Trasferite le fette di limone in una ciotola capiente e versate l’acqua fredda fino a ricoprirli (4). Coprite poi la ciotola con la pellicola (5) e lasciate le fette di limone a bagno per 24 ore a temperatura ambiente. Trascorso questo tempo, scolate le fette di limone (6).",
    "Trasferite nuovamente le fette di limone scolate in una ciotola e ricopriteli con acqua fredda pulita (7). Stendete un velo di pellicola sulla ciotola (8) e lasciate in ammollo ancora per 24 ore a temperatura ambiente. Questa operazione servirà ad eliminare il gusto acidulo e amarognolo dei limoni. Una volta trascorse altre 24 ore, scolate le fette di limone e trasferitele in una pentola capiente, dove verserete nuova acqua pulita fino a coprire il tutto (9).",
    "Mettete la pentola sul fuoco e portate a bollore (10). Una volta che il composto è arrivato a bollore scolateli nuovamente, tenendo da parte 350 ml di acqua di cottura (11). Dopodiché rimettete il tutto nella pentola e irroratele con l’acqua di cottura che avete messo da parte (12).",
    "Aggiungete lo zucchero (13) e cuocete a fuoco medio per circa 40 minuti, mescolando di tanto in tanto (14). Mentre la marmellata cuoce, dedicatevi alla sanificazione dei barattoli e dei tappi, come riportato dalle linee guida del Ministero della Salute, riportate in fondo alla ricetta. Una volta terminata questa operazione, tornate alla vostra marmellata di limoni e controllatene la cottura: prima di spegnere il fuoco, fate la prova “piattino”: versate mezzo cucchiaino di composto su un piattino e inclinatelo. Se il composto colerà, vorrà dire che la marmellata necessita di cuocere ancora, se invece rimarrà soda, sarà pronta (1.",
    "Trasferite la marmellata ancora calda nei barattoli che avete sanificato, aiutandovi con un mestolo (1e avendo cura di lasciare 1 centimetro di spazio dal bordo. Avvitate bene i tappi, ma senza stringere troppo, e lasciateli raffreddare. Potete capovolgerli (17) oppure evitare questo passaggio: grazie al calore si formerà comunque il sottovuoto, che permetterà al prodotto di conservarsi a lungo. Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico \"click-clack\", il sottovuoto sarà avvenuto (18). In caso contrario potete far bollire i barattoli in un tegame capiente per circa 30 minuti, con il tappo rivolto verso l'alto e coperti con acqua fino a metà barattolo. Dopodiché dovrete farli asciugare e raffreddare, sempre capovolti. In alternativa, basterà mettere i barattoli in microonde per circa un minuto e mezzo. La vostra marmellata di limoni è pronta per essere gustata!"
  ],
  "ingredients": [
    "0",
    "Limoni di Sorrento 1 kg Zucchero 700 g Acqua q.b."
  ],
  "__v": 1
}